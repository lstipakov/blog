Title: Venäjänkieliset kunnallisvaaliehdokkaat
Date: 2017-03-14 
Category: Politiikka
Tags: Politiikka, Oulu, Kunnallisvaalit
Lang: fi
Slug: haastattelu1
share_post: True

![](https://raw.githubusercontent.com/lstipakov/blog/master/content/top_banner.jpg)

Pietarilainen sivusto fontanka.fi teki uutisen venäjänkielisistä kunnallisvaaliehdokkaista. Alla ovat kysymykset ja minun vastaukseni suomeksi.
http://fontanka.fi/articles/33099/

#### Miksi olet päättänyt osallistumaan kunnallisvaaleihin? Miksi tämä on sinusta tärkeää?

Kaksi syytä.

Tykkään oppia uusia asioita ja minua kiinnostaa, miten Suomen poliittinen järjestelmä toimii. Suomessa on maailman paras hallinto (http://www.prosperity.com/ranking). Mielestäni henkilökohtainen osallistuminen on paras tapa selvittää, miten se toimii.

Jos ei osallistu henkilökohtaisesti päätöksentekoon niin päätökset tehdään sinun puolestasi ja joskus sinun intresseistäsi piittaamatta. Kotikaupunkini on Oulu. Sen tulevaisuus on minulle tärkeä ja haluan, että siitä tulee pohjoinen Piilaakso. Sitä varten kunnallisvaltuustolla pitäisi olla tietämyys nykyteknologiasta. Olen ollut töissä IT-alalla yli 13 vuotta ja minulla on riittävästi kokemusta järkevää päätöksentekoa varten.

#### Miksi olet nimenomaan PS listalla?

Minulla ja perussuomalaisilla on kriittinen suhtautuminen maahanmuuttoon ja EU:hun.
Mielestäni maahanmuuttopolitiikan pitäisi palvella kansan etuja. Tilanne ei ole ollut tämä, mutta viime aikoina se on muuttumassa oikeaan suuntaan, vaikka ei niin nopeasti kuin olisi toivottavaa. En ole rasittanut Suomen taloutta lapsena ja kouluttautuessani, mutta nyt maksan huomattavan osan palkastani veroja. Tällaista työperäistä maahanmuuttoa toivon lisää.

EU on muuttumassa kauppaliitosta liittovaltioksi, jossa Suomessa on tosi vähän mahdollisuuksia puolustaa omia etuja - meillä on vain 13 edustajaa 751:stä. EU:ssa tehdyt päätöksen ovat aika usein Suomen intressien vastaisia, kuten lainojen myöntäminen Kreikalle (jotka käytännössä menivät ranskalaisten ja saksalaisten pankkien pelastamiseen) tai talouspakotteet itänaapuria 
kohtaan.

#### Kuinka vaikea päästä ehdokkaaksi? Minkälaisia edellytyksiä on olemassa? Oliko lomakkeessa kysymyksiä, jotka saivat sinut yllättymään?

Ei ole vaikeaa. Pitää asua kunnassa ja olla äänioikeutettu (Niiden, jotka eivät ole Suomen kansalaisia, pitäisi asua vähintään kaksi vuotta). Ei ole pakko olla jonkin puolueen jäsen. Toisaalta puoluelistalla on helpompi päästä läpi - kaikki puolueelle annetut äänet lasketaan yhteen ja voittaja saa 100% äänistä, toisen sijan saanut saa 50%, kolmosen 25% ja niin edelleen. Voi olla puoluelistalla ilman puolueen jäsenyyttä, tai voi muodostaa oman listan poliittisesti liittoutumattomien kanssa.

Itse olen täyttänyt puolueen lomakkeen, ei siellä ollut mitään erikoista - ihan tavalliset kysymykset “miten meinaat kampanjoida” ja ”mitkä ovat tärkeät asiat sinulle” ja niin edelleen.

#### Lisääkö sinusta venäjän kielen taito pisteitä vai päinvastoin?

Hyvä kysymys. Kunnallisvaaleissa ohjelma ei ole niin tärkeää, ihmiset äänestävät tuttavia tai niitä, joihinkin heille on helppo samaistua. Luulen että venäjänkielisen väestön osalle voisi olla helpompi samaistua ehdokkaaseen, joka puhuu heidän kanssa samalla kielellä.

#### Kohtaako venäjänkielinen väestö jotain erityisiä ongelmia?

Lyhyt vastaus - ei.

Pitkä vastaus - vaikken minä itse eikä perheeni ole kohdanneet erityistä kohtelua, jotkut tahot joskus pitävät meitä itänaapurin vaikuttamisen keinona. Haluan sanoa, että suurin osa venäjänkielisistä Suomen kansalaisista ovat tavallisia Suomen kansalaisia oikeuksineen ja velvollisuuksineen kuten kantasuomalaiset, vaikka syntyivät rajan toisella puolella.

#### Mitä kunnanvaltuutettu voi tehdä venäjänkieliselle väestölle?

Esimerkiksi hän voi mahdollistaa tiedottamisen kunnan palveluista venäjäksi ja venäjän kielen opetuksen päiväkodeissa ja kouluissa. Hän voi muodostaa kansainvälisiä yhteyksiä matkailun ja liike-elämän kehittämiseksi.

#### Kuten YLE on jo kirjoittanut, tällä vaalikaudella puolueet houkuttelevat aktiivisesti maahanmuuttajataustaista ehdokkaita. Onko se sinusta hyvä kehitys?

Maahanmuuttajat ovat yhteiskunnan osa. Lain mukaan heillä on oikeus osallistua vaaleihin. Osallistuminen poliittiseen elämään on demokratian tärkeä attribuutti.
