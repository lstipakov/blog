Title: Mitä kansallismielisyys merkitsee minulle 
Date: 2017-01-02
Category: Politiikka
Tags: Politiikka
Lang: fi
Slug: kansallismielisyys1

![](https://raw.githubusercontent.com/lstipakov/blog/master/content/jytkynaattori.jpg)

Kansallismielisyys sanana herättää kaikenlaisia tunteita. Joidenkin mielestä se tarkoittaa oman kansan asettamista muiden kansojen yläpuolelle. Muille se saattaa tarkoittaa ylpeyttä omasta kansasta, kulttuurista ja identiteetistä.

En voi yhtyä ensimmäiseen näkemykseen. On väärin väittää,että kuuluminen tiettyyn kansanryhmään tekee sinusta paremman ihmisen. Emme voi valita syntymämaatamme tai vanhempiamme. Jos joku on syntynyt vauraassa maassa tai perheessä - eihän vaurastuminen johdu hänestä. Pikemminkin kyseessä on lottovoitto.

Sen lisäksi Euroopassa on jo valitettavasti nähty, mihin voi johtaa ajattelu, kun tiettyä kansanryhmää pidetään muita parempana. Niin sanottu ”yli-ihminen”-käsite oikeutti aikoinaan joukkomurhia ja johti maailmaan verisimpään sotaan. Nämä tapahtumat tulee muistaa, etteivät ne koskaan toistu.

Kuitenkin tietyissä tapauksissa meidän moraalimme näkökulmasta on oikein sanoa, että tietty kulttuuri on alempiarvoinen. En pidä kulttuureista, jotka hirttävät homoja, vievät naisilta oikeuden seksualisuuteen ja joiden mukaan oikeassa on se, jolla on
enemmän fyysistä voimaa. Jos tämä tekee minusta kulttuurirasistin - olkoon niin.

Mutta palataan alkuperäiseen kysymykseen. Saako olla ylpeä omasta kulttuuristaan ja identiteetistään? Minusta saa ja pitää. Me olemme kaikki ylpeitä omista lapsistamme ja rakastamme heitä enemmän kuin muita lapsia. Tarkoittaako se sitä, että me pidämme omia lapsiamme muita parempina? Ei tietenkään. Sama periaate minusta pätee suhtautumisessa kulttuuriin ja identiteettiin.

Kaikista ongelmista huolimatta me asumme hienossa yhteiskunnassa. Tämä on minun ja monien muiden näppituntuma, ja
jos tarvitaan objektiivisempi kriteeri, niin Suomi on myös kärkipäässä erilaisissa kansainvälisissä luokituksissa. Emme ole päätyneet tähän tilanteeseen sattumalta - sen eteen on tehty valtavan paljon työtä, on tullut paljon hikeä ja vertakin. Työtä ei voi tehdä hyvin, jos ei rakasta sitä. Jos me haluamme ylläpitää ja parantaa meidän yhteiskuntaamme, meidän tulisi rakastaa sitä.

Kansallismielisyys on rakkautta omaa kulttuuria ja identiteettiä kohtaan. Ole kansallismielinen.
